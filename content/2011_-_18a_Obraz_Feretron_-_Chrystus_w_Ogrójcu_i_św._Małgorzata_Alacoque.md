---
title: 'Obraz Feretron - św. Małgorzata Alacoque'
id: 2011-18
rodzaj: 'zabytek'
data: 'Rejestr zabytków województwa lubelskiego B\264 z dn. 20 października 2011 r.'
nr: 'B.264.20.10.2011.18'
matTech: 'Materiał, technika: drewno politurowane, obrazy – olej na płótnie, snycerowanie '
styl: 'Styl: neogotyk'
czas: 'Czas powstania: XIX/XX w. '
tagi: ""
ekstra: ""
mp3: '../mp3/18 Obraz Feretron - Chrystus w Ogrójcu i św. Małgorzata Alacoque.mp3'
obiekt3d: '../models/18a Obraz Feretron - Chrystus w Ogrójcu i św. Małgorzata Alacoque.glb'
warsztat: 'Autor, szkoła, warsztat:'
opis: 'RAMA w kształcie trójkątnego szczytu, wspartego na dwóch kolumnach z wiązkami służek. Kolumny zwieńczone pseudogłowicami oraz sterczynami z żabkami zakończonymi „płonącymi wazonami". Górne pole szczytu zdobione pięcioma symetrycznie rozmieszczonymi, opadającymi w dół ostrołukowymi arkadkami. Krawędzie szczytu oplecione są dekoracją w kształcie antytetycznie ustawionej wici roślinnej podtrzymującej symbol „Serca Gorejącego", na którym krzyż.

OBRAZ - Chrystus w Ogrójcu - kompozycja jednopostaciowa, symetryczna, na neutralnym ciemnobrązowym tle. Chrystus ukazany jest z profilu, w pozycji klęczącej, z głową na tle glorii promienistej. Obiema rękoma opiera się o głaz, w prawej dłoni trzyma kielich. Ubrany w długą czerwoną szatę spływającą do ziemi oraz niebieskie pallium. Twarz pociągła, okolona długimi brązowymi włosami, lekko opuszczona w dół. W dolnej części kompozycji widoczne są uschnięte krzaki.

OBRAZ - św. Małgorzata Alacoque - kompozycja dwupostaciowa, niesymetryczna, na neutralnym tle. Na pierwszym planie przedstawiona jest Święta w pozycji klęczącej, z rozłożonymi rękoma i głową skierowaną ku górze, w kierunku Chrystusa stojącego na ołtarzu, pośród obłoków. Chrystus z głową opuszczoną w dół, zwróconą w stronę św. Małgorzaty, lewą rękę trzyma wyprostowaną w geście błogosławieństwa, prawą wskazuje na „Serce Gorejące". Z prawej strony obrazu fragmenty półkoliście zamkniętej arkady i kolumnady. Święta ubrana jest w czarny habit i biały czepek, na którym czarny welon. Chrystus ubrany jest w szarozieloną szatę oraz białe pallium, przerzucone przez prawe przedramię.'
---



