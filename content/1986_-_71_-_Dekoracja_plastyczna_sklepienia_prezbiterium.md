---
title: 'Dekoracja plastyczna sklepienia prezbiterium'
id: 1986-71
rodzaj: 'zabytek'
data: 'Rejestr zabytków województwa lubelskiego B\264 z dn. 29 listopada 1986 r. '
nr: 'B.264.29.11.1986.71'
matTech: 'Materiał, technika: płaskorzeźba w stiuku'
styl: 'Styl: renesans w typie lubelskiego'
czas: 'Czas powstania: 1 połowa XVII w. '
tagi: ""
ekstra: ""
mp3: '../mp3/71 - Dekoracja plastyczna sklepienia prezbiterium.mp3'
obiekt3d: '../models/71 - Dekoracja plastyczna sklepienia prezbiterium.glb'
warsztat: 'Autor, szkoła, warsztat:'
opis: 'Za czasów ksieni Agnieszki Jastkowskiej /1589-1630/ i Doroty Firlejówny /1632-1660/ prezbiterium przesklepiono kolebką z lunetami i pokryto dekoracją sztukatorską w stylu tzw. renesansu lubelskiego. Podobna dekoracja powstała w południowym skrzydle klasztoru. 

Sklepienie kolebkowe z trzema parami lunet. W polu kolebki, pośród żeber medaliony w których plastyczna dekoracja figuralna i roślinna. 

Żebra półkoliste w przekroju i spłaszczone, zdobione kimationem wolich oczu /boki/ i astragalem /grzbiet/. 

U nasady sklepienia w tle ścian kapitele gzymsowane /imposty/ od których zwisy zdobione uskrzydloną głową i draperią pod szyją /4 pary/. 

W szczycie sklepienia 5 geometrycznych pól, w których hierogram Marii, głowa serafa, rozeta z kiścią winnego grona, rozeta iglasta i rozeta wirująca. 

W polach konchy para arabesek z wazonem. 

Na spływach kolebki 3 pary medalionów, w których para aniołów i 4 ewangeliści. 

W podniebiach lunet przepołowione pola geometryczne mieszczą parami uskrzydlone głowy, girlandy owocowo – warzywne, palmety liściaste w transpozycji ornamentu małżowinowego i chrząstkowego. 

Całość malowana bielą.'
---


