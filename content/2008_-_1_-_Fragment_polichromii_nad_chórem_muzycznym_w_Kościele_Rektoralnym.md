---
title: 'Fragment polichromii nad chórem muzycznym w Kościele Rektoralnym'
id: 2008-1
rodzaj: 'zabytek'
data: 'Rejestr zabytków województwa lubelskiego B\264 z dn. 04 grudnia 2008 r. '
nr: 'B.264.04.12.2008.1'
matTech: 'Materiał, technika: fresk, tempera kazeinowa'
styl: 'Styl: gotyk'
czas: 'Czas powstania: 1460 – 1470 r. '
tagi: ""
ekstra: ""
mp3: '../mp3/1 - Fragment polichromii nad chórem muzycznym w Kościele Rektoralnym.mp3'
obiekt3d: '../models/1 - Fragment polichromii nad chórem muzycznym w Kościele Rektoralnym.glb'
warsztat: 'Autor, szkoła, warsztat:'
opis: 'Datowanie za Tadeuszem Dobrowolskim. Fundacje malowideł przypisuje się bądź królowi Kazimierzowi Jagiellończykowi, bądź przeorowi Marcinowi z Karnowic. Pod koniec XV w. rozpoczęto budowanie sklepień kościoła, przy którym następowało zniszczenie polichromii. Następne zniszczenia powstały podczas budowania wieży kościoła i przebudowy chóru muzycznego w latach 1632-1660. Malowidła odkrył Józef Smoliński w 1898r. 

Fragment polichromii pierwotnie przedstawiającej rozbudowana scenę Pokłonu Trzech Króli znajduje się na południowej ścianie nad chórem muzycznym, 79 cm od ściany zachodniej. 

Nieumiarowy, górna krawędź dotyka sklepienia, dolna przebiega po łuku dawnej ściany. 

W dolnej części, po prawej stronie malowidła, widoczne są dwa zielone półkoliste kształty (gór) o czarnym konturze, ze sztrafowaniem. 

Powyżej czarnym konturem malowany las; pionowe pnie drzew w kolorze ugrowym. 

Korony drzew namalowane czarnym konturem i jasną zielenią (liście). Za lasem widoczna półokrągła baszta z blankami; w cieniach – czerwień. 

Dalej, ponad ubytkiem malowidła widoczna linia obwarowań z basztami. 

Dół murów podkreślają faliste, czarne kreski na niebieskawym tle – oznaczające prawdopodobnie (trzcinowe?) osłony przeciw artylerii. 

Okna baszty w kształcie krótkich czarnych kresek. Ponad obwarowaniami słabo widoczne czerwone dachy zabudowań miasta.'
---

 