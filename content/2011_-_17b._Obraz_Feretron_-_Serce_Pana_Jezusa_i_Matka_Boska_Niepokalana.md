---
title: 'Obraz Feretron - Matka Boska Niepokalana'
id: 2011-17b
rodzaj: 'zabytek'
data: 'Rejestr zabytków województwa lubelskiego B\264 z dn. 20 października 2011 r.'
nr: 'B.264.20.10.2011.17'
matTech: 'Materiał, technika: drewno politurowane, obrazy – olej na płótnie, snycerowanie '
styl: 'Styl: neogotyk'
czas: 'Czas powstania: XIX/XX w.'
tagi: ""
ekstra: ""
mp3: '../mp3/17. Obraz Feretron - Serce Pana Jezusa i Matka Boska Niepokalana.mp3'
obiekt3d: '../models/17b. Obraz Feretron - Serce Pana Jezusa i Matka Boska Niepokalana.glb'
warsztat: 'Autor, szkoła, warsztat:'
opis: 'RAMA w kształcie zamkniętej trójiistnie arkady, flankowanej po bokach parami kolumn osadzonych na cokołach i zakończonych pinaklami z żabkami. Cokołu zdobione dekoracją o motywach uschniętej wici roślinnej. Kolumny pokryte ornamentem wstęgowym. Górna krawędź łuku zdobiona żabkami i zwieńczona sterczyną z żabkami.

OBRAZ - Serce Pana Jezusa - kompozycja jednopostaciowa, symetryczna, na neutralnym ciemnobrązowym tle. Chrystus ukazany jest w postaci stojącej „en face", prawą dłoń trzyma uniesioną do góry w geście błogosławieństwa, lewą wskazuje na „Serce Gorejące". Ubrany w białą długą dalmatykę, przepasaną sznurem spod której wystają bose stopy oraz żółte łagodnie pofałdowane pallium. Twarz pociągła, okolona długimi brązowymi włosami, na tle aureoli.

OBRAZ - Matka Boska Niepokalana - kompozycja jednopostaciowa, symetryczna, na neutralnym tle. Maria jest przedstawiona w pozycji stojącej, z dłońmi splecionymi na piersiach i głową skierowaną ku górze. Na prawym przedramieniu ma zawieszony różaniec. Ubrana jest w białą suknię ze złotymi lamówkami, przepasaną w pasie niebieskim szalem oraz białą pallę narzuconą na głowę. Twarz owalna, z włosami ukrytymi pod pallą ukazana na tle glorii promienistej.'
---




