---
title: 'Konfesjonał'
id: 2008-2
rodzaj: 'zabytek'
data: 'Rejestr zabytków województwa lubelskiego B\264 z dn. 04 grudnia 2008 r. '
nr: 'B.264.04.12.2008.2-3'
matTech: 'Materiał, technika: technika stolarska, bejca, olejno lakierowany '
styl: 'Styl: barok'
czas: 'Czas powstania: XIX – XX w. '
tagi: ""
ekstra: ""
mp3: '../mp3/2-3 - Konfesjonał.mp3'
obiekt3d: '../models/2-3 - Konfesjonał.glb'
warsztat: 'Autor, szkoła, warsztat:'
opis: 'Konfesjonał o zachowanej sylwecie barokowej. Ustawiony na niskim cokole o profilowanych krawędziach, złożony z obudowanego krzesła od góry osłoniętego baldachimem oraz dwu otwartych klęczników dla wiernych z ozdobną osłoną ściany. 

Pomieszczenia krzesła zamknięte wypukłą furtką. Furtkę i zaplecek krzesła zdobi wgłębiona prostokątna płycina o wklęsłych narożach. 

Na furtce, podniebiu baldachimu oraz w zwieńczeniu siedemnastowieczne motywy ornamentalne. 

Osłona ściany przy miejscu dla wiernych wycinana fantazyjnie: u dołu przypomina ślimacznicę, w jej górnej części ozdobiona wystającymi zakończeniami ornamentu ceowego. 

Baldachim o segmentowym narysie frontowego boku, oparty na wycinanych z deski wspornikach, o bogato profilowanej krawędzi. 

U dołu pełne belkowanie z fryzem przysłoniętym lambrekinem z motywem trójliści. 

Zwieńczony od frontu wolutowym naczółkiem ukształtowanym uskokowo, z krzyżykiem o trójlistnych zakończeniach ramion u góry.'
---


