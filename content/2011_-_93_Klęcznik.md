---
title: 'Klęcznik'
id: 2011-93
rodzaj: 'zabytek'
data: 'Rejestr zabytków województwa lubelskiego B\264 z dn. 20 października 2011 r. '
nr: 'B.264.20.10.2011.93'
matTech: 'Materiał, technika: drewno dębowe'
styl: 'Styl: neogotyk'
czas: 'Czas powstania: pocz. XX w. '
tagi: ""
ekstra: ""
mp3: '../mp3/93. Klęcznik.mp3'
obiekt3d: '../models/93. Klęcznik.glb'
warsztat: 'Autor, szkoła, warsztat:'
opis: 'Klęcznik typu szafkowego, z siedziskiem ławkowym, połączonymi wspólnym podestem. 

Szafka prostopadłościenna, zakończona rozbudowanym pulpitem z uchylną górną częścią. 

Przednia część pulpitu z uskokową wnęką zdobioną dekoracją geometryczną, z oculusem na osi wypełnionym główką kwiatową. 

Front szafki z uskokowo cofniętą wnęką, której centralną część wypełnia stylizowany monogram IHS z krzyżem. 

Wnęka zwieńczona dwoma trójlistnymi ostrymi łukami, połączonymi odwróconą lilią andegaweńską. 

W narożach front flankowany dwoma kolumnami utworzonymi z trzech półkolumn, zwieńczonych głowicami w kształcie połączonych trzech żabek. 

Kolumny wspierają niepełne belkowanie z wydatnym gzymsem. 

Boki szafki zdobione prostokątnymi wnękami zakończonymi trójlistnym ostrym łukiem. 

Siedzisko składa się z prostej, sfazowanej deski wspartej na dwóch pionowych deskach, której górne krawędzie wycięte są w dekoracyjne kształty.'
---



