---
title: 'Obraz, św. Brygida'
id: 1970-1
rodzaj: 'zabytek'
data: 'Rejestr zabytków województwa lubelskiego B\264 z dn. 24 czerwca 1970 r. '
nr: 'B.264.24.06.1970'
matTech: 'Materiał, technika: tempera, deska lipowa'
styl: 'Styl: gotyk'
czas: 'Czas powstania: 3/4 ćw. XV w. '
tagi: ""
ekstra: ""
mp3: '../mp3/Obraz, św. Brygida.mp3'
obiekt3d: '../models/Obraz, św. Brygida.glb'
warsztat: 'Autor, szkoła, warsztat: małopolski'
opis: 'Powstanie obrazu związane jest z fundacją królewską lub miejską po zwycięstwie nad Krzyżakami w r. 1410 i 1466, ponieważ św. Brygida miała przepowiedzieć zwycięstwo Jagiełły nad Zakonem. 
Obraz stanowił pierwotnie środkowe skrzydło tryptyku, jako ołtarza głównego, a następnie po pożarze 1640-1648 w kompozycji ze stallami. 
Postać en pied ściśle frontalna, dłonie złożone przed sobą na piersiach. 
Na ciemno stalowej sukni fioletowo – szary, wzorzysty płaszcz, rozchylony paludamentowo na szyi. 
Głowa pod kremowym maforium. Brązowo – szary nimb, w którego tle wyróżniona mitra. Nimb, mitra grawerowane w gruncie, zapewne pierwotnie złocone. 
Jasno czerwone buciki. Święta stoi w świetle przejścia arkadowego. Arkada o łuku w ośli grzbiet. 
Archiwolta i filary marmoryzowane, jasno – różowe. Na archiwolcie pełzanki brunatne. W ćwiklach obu naroży półpostacie aniołów z atrybutami św. Brygidy – Krzyż grecki z hostią na przecięciu ramion i kartka, na której święta spisywała swoje objawienia. Suknie aniołów i krzyż jasno – czerwone. 
W tle świętej perłowa kotara rozwieszona na złoconym drążku. Wnętrze szaro – stalowe, takaż ściana nad archiwoltą. Szyby złocone. Posadzka szachownicowa, biało – brunatna. 
Rama drewniana, płaska, nowa, białe złoto. '
---


